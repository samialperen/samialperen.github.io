* Whiplash
Bateri çalan bir gencin başarı hırsını anlatan bir film. Başarı için neleri feda ettiğimizi ve hırsın bir insanı nasıl ele geçirdiğini anlamak açısından kesinlikle izlenmesi gereken filmlerden bir tanesi.

* Good Morning Vietnam
Başrolünde Robin Williams'ın Amerikan askeri bir radyocuyu canlandırdığı film. Amerika'nın Vietnam işgali sırasında Robin Williams Vietnam'a gönderiir ve orada bir radyo programı yaparak askerleri eğlendirmesi istenir. Robin Williams zekası, mizahı ve dobralığıyla askeri yönetimi kızdırır. Hayata hep alaylı bir çerçeveden bakan Williams, savaş gerçekleriyle yüzleşir. İzledikçe insanın içini ısıtan, sevgi dolu klasik bir Robin Williams filmi. 

* Good Will Hunting
Matt Damon'ın olağanüstü bir zekaya sahip MIT'de çalışan bir temizlikçi genci canlandırdığı filmde, Robin Williams ise bir akıl hocası niteliğindeki Profesördür. Farklı insanların aslında toplumdan dışlandığı değil onların toplumu dışladığını gösteren harikulade bir film. Özellikle, Matt Damon ve Robin Williams arasında geçen konuşmalar beni derinden etkilemişti. Şiddetle izlemenizi tavsiye ediyorum.

* Dead Poet Society
Robin Williams'ın bir edebiyat profesörünü canlandırdığı filmdir. Carpe Diem felsefesini savunan Williams anın tadını çıkartmak gerektiğini başarı delisi öğrencilerine anlatmaya çalışır film boyunca. Filmdeki en meşhur repliklerden biri ise şöyledir: 
"Tıp, hukuk, bankacılık... Bunlar hayatı sürdürmek için gereklidir. Peki ya şiir, romantizm, aşk, güzellik? Bunlar ise uğruna hayatta kaldığımız şeylerdir." 

* Freedom Writers
İdealist bir öğretmen olan Erin Gruwell, karma eğitim programı çerçevesinde "vasat" öğrencilerin olduğu bir sınıfla mücadele eder. Onlarla iletişim kurmak için çok uğraşan Erin sonunda bunu öğrencilere kendi hikayalerini yazmaları için verdiği defterler sayesinde başarır. Kendilerine Freedom Writers lakabını veren öğrenciler zaman içinde kendilerini geliştirip içinde bulundukları bataklıktan kendilerini kurtarırlar. Her gerçek hikayaden uyarlanmış film gibi bu film de beni çok etkilemişti. Öğretmen olmak isteyen, öğretmekten keyif alan herkesin izlemesi gereken bir film.

* Requiem for a Dream
Uyuşturucu batağına düşmüş bir gencin başından geçenleri anlatan, müzikleriyle adeta bir başyapıt haline gelmiş filmdir. Gerçeklik kavramını sonuna kadar sorgulatan mükemmel ötesi bir filmdi.

* Into the Wild
Üniversiteyi bitirdikten sonra etrafına yabancılaşan, insanlardan ve onların iki yüzlülüğünden kaçmak isteyen Christopher McCandless, ardında hiçbir iletişim bilgisi bırakmadan kendini yolların bilinmezliğine bırakır. Bu süreçte bazen talihi yaver giderken bazen de en kötü şeyler başına gelir. Hayatı ve seçimlerimizi sorgulatan çok güzel bir film. Yaptığınız ve yapacağınız seçimleri sorgulamaktan korkmuyorsanız kesinlikle izlemeniz gereken filmlerden bir tanesi.
