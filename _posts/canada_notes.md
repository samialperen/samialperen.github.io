## Kanada Dışı Seyahatlerinizi Kaydedin
 
Kanada’da ziyaretçi (öğrenci ya da işçi) veya daimi ikamet sahibi (PR) olarak bulunuyorsanız ABD’de dahil Kanada dışına hava, kara ya da deniz yoluyla yaptığınz ziyaretleri kayıt altına almanız son derece önemli.

Yaptığınız uluslararası ziyaretlerinizin bilgisine özellikle sona eren PR kartınızı yenilerken ya da Kanada vatandaşlığına başvururken ihtiyaç duyacaksınız.

Kanada dışına yaptığınız uluslararası seyahatleri bir listede toplayıp pasaportunuzla beraber taşıyabilirsiniz. Resmi bir özelliği olmayan bu kayıtları ihtiyacınız olduğunda kullanabileceksiniz.

Oluşturacağınız kayıtlarda Kanada’yı terkettiğiniz ve döndüğünüz günleri günübirlik bile olsa yazın. Listenizde ziyarette bulunduğunuz ülkeyi ve neden o ülkeye gittiğinizi (turist-iş vs.) de belirtin.

Daimi ikamet kartınız bitip yenileme başvurusu yaptığınızda Kanada içinde ne kadar kaldığınızın hesaplamasında kullanılacak uluslararası giriş-çıkış bilgisi başvuru formlarında sorulacaktır.

Aynı şekilde Kanada vatandaşlığı başvurusunda bulunduğunuzda da vatandaşlık için gerekli ikamet şartlarını taşıyıp taşımadığınız da Kanada dışına yaptığınız ziyaretlerin bilgisi ile hesaplanacaktır.
